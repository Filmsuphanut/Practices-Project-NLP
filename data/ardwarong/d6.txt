เครื่องถ่ายเอกสารสมบูรณ์แบบในเอกภพถูกสร้างขึ้นได้หรือไม่ ?
เทคโนโลยีต่างๆบนโลกทุกวันนี้ เอื้อให้การผลิตซ้ำ หรือ ก๊อปปี้ ทำได้ง่ายขึ้นเรื่อยๆ ทั้งในแง่ของของวัตถุทางกายภาพที่จับต้องได้ไปจนถึงความคิดไอเดียที่ถูกส่งต่ออย่างรวดเร็วทางออนไลน์
หากมองในแง่วัตถุทางกายภาพ อุปกรณ์อิเล็กทรอนิกส์ที่มีโครงสร้างซับซ้อนอย่างโทรศัพท์มือถือ หรือ คอมพิวเตอร์ที่ออกจากโรงงานอย่าง ล้วนถูกควบคุมคุณภาพให้ได้มาตรฐานเพื่อให้แต่ละเครื่องมีรูปร่างเหมือนกันและสามารถทำงานได้ไม่แตกต่างกันได้อย่างน่าทึ่ง
ในเมื่อสสารและพลังงานที่จับต้องได้ในเอกภพ ล้วนประกอบขึ้นจากอนุภาคในระดับอะตอม คำถามคือ  เราสามารถทำให้อนุภาคหนึ่งมีสถานะเหมือนกันกับอีกอนุภาคอย่างสมบูรณ์แบบได้หรือไม่?
ถ้าได้ก็แปลว่า โดยหลักการแล้ว เราจะสามารถผลิตสินค้าหรือวัตถุบางอย่างให้เหมือนกันทุกกระเบียดนิ้วได้ไปจนถึงระดับอนุภาคเล็กจิ๋วได้ แต่ถ้าไม่ได้ ก็เท่ากับว่าเทคโนโลยีการผลิตซ้ำมีขีดจำกัดอยู่ที่ระดับอนุภาค
นักฟิสิกส์พบว่าคำตอบคือ ไม่ได้ โดยหลักการดังกล่าวเรียกว่า No-cloning theorem ซึ่งต้องพิสูจน์ด้วยคณิตศาสตร์ แต่ในที่นี้จะอธิบายในอีกแนวทางว่าหากเราสามารถทำให้อนุภาคหนึ่งมีสถานะเหมือนกับอีกอนุภาคหนึ่งได้อย่างสมบูรณ์ จะเกิดความย้อนแย้งบางอย่างขึ้น
